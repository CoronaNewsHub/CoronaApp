<?xml version="1.0"?>
<nos_rss_domestic>
  <item>
    <item_title>Coronamaatregelen in Itali&#xEB; en Spanje lijken langzaam effect te hebben </item_title>
    <item_link>http://feeds.nos.nl/~r/nosnieuwsbinnenland/~3/QfnvD0l96VY/2329032</item_link>
    <item_description>Met ruim 12.000 doden en meer dan 100.000 besmettingen is Itali&#xEB; d&#xE9; coronabrandhaard van Europa. Daarna Spanje, met iets meer dan 8000 doden en ruim 95.000 besmettingen. Beide landen zitten op slot, wat betekent dat burgers alleen nog maar de deur uit mogen als het echt noodzakelijk is, zoals voor het doen van boodschappen. En die aanpak lijkt langzamerhand zijn vruchten af te werpen.
Het is nog te vroeg om harde conclusies te trekken, maar heel voorzichtig is er reden tot optimisme. In Itali&#xEB; daalt het aantal besmettingen en ziekenhuisopnamen. En ook in Spanje lijken de cijfers zich te stabiliseren.
'Italiaanse lockdown werkt'
"De maatregelen in Itali&#xEB; werken zonder twijfel", zegt hoogleraar Paolo Villari. "We moeten alleen nog even geduld hebben."
Villari is hoofd Infectieziekten van de grootste universiteit in Rome. Volgens de hoogleraar geven het aantal nieuwe besmettingen en de nieuwe ziekenhuisopnames een goede indicatie. Die cijfers stabiliseren en dalen zelfs licht, maar het gaat wel een stuk trager dan verwacht. Veel experts hoopten twee weken na de invoer van de lockdown effect te zien, maar inmiddels zitten we in week vier.
"Mensen hielden zich eerst minder goed aan de regels om binnen te blijven. Dat gaat nu veel beter", zegt Villari. "Maar de maatregelen gelden voor de maatschappij, niet voor families. Dus interfamiliaire besmettingen gaan nog wel gewoon door."
Het virus moet nu vooral uitrazen. "De landelijke maatregelen zijn vooral bedoeld om het armere zuiden te ontzien. En daar zie je dat er geen grote uitbraken zijn. Dus voor mij is dat nog een bewijs dat de lockdown werkt."
'Sprankje hoop' in Spanje
In Spanje begon maandag een nieuwe fase van de afgrendeling. Het betekent dat nu alle niet-essenti&#xEB;le diensten zijn stilgelegd. "Door onder meer het uitstellen van belastingafdrachten, hulp aan bedrijven, het verbod op ontslag tijdens de noodtoestand en het bevriezen van huren hoopt de regering het leed voor de thuiszittende Spanjaarden zoveel mogelijk te verzachten", vertelt correspondent Rop Zoutberg.
Ondertussen ziet Spanje met enige opluchting hoe de groei van de aantallen besmettingen en doden afneemt. "De data geven het sprankje hoop dat de bijna complete afgrendeling van het land dan toch succes heeft."
Wel benadrukt Zoutberg dat niet iedereen getest wordt op het virus en dat dat ook niet bij alle overledenen onderzocht wordt. "Volgens niet-offici&#xEB;le bronnen liggen de cijfers aanmerkelijk hoger dan de regering zegt. Ze gaan uit van een half miljoen besmettingen in Spanje. Als dat klopt, dan is de ramp veel en veel groter."
Volgens viroloog Marion Koopmans van het Erasmus MC kun je de situatie in Itali&#xEB; en Spanje niet zomaar vergelijken met die in Nederland, omdat alle landen en regio's verschillend zijn. Wel zegt ze over signalen uit de twee Zuid-Europese landen dat hier een vergelijkbare trend te zien is. "Het is wel pas een eerste indicatie, maar je ziet dat het aantal mensen dat per dag opgenomen wordt, afneemt. Het lijkt er dus op dat het begint af te vlakken."
Koopmans benadrukt wel dat het nog enige tijd zal duren voordat dit terug te zien is op de intensivecareafdelingen. "Mensen die nu opgenomen worden, liggen daar wel een aantal weken. Dus je bent wel een hele tijd verder voordat je daar een afname gaat zien."
Werkt een lockdown?
"Iedereen wil natuurlijk heel graag horen dat de genomen maatregelen werken", zegt Frits Rosendaal, hoofd klinische epidemiologie aan het Leids Universitair Medisch Centrum (LUMC). "En als het aantal besmettingen in Itali&#xEB; inderdaad afvlakt, is dat ook heel fijn voor Nederland. Dat zou namelijk betekenen dat social distancing werkt."
Volgens Rosendaal is dat ook logisch . "Als er minder contact is tussen mensen onderling, neemt de kans op besmetting natuurlijk af. Vooral als er geen grote groepen meer bij elkaar komen." Maar dat betekent niet dat een lockdown de beste oplossing is.
De Wereldgezondheidsorganisatie roept op om zoveel mogelijk te testen en iedereen die besmet is volledig te isoleren. "Dat zou natuurlijk nog beter zijn", zegt Rosendaal, "maar de middelen om iedereen te testen waren er tot dusver nog niet. Daarom is wat we nu doen een goede oplossing."</item_description>
    <item_pub_date>1585732475</item_pub_date>
    <item_guid>https://nos.nl/l/2329032</item_guid>
  </item>
  <item>
    <item_title>De uitzending van 1 april</item_title>
    <item_link>http://feeds.nos.nl/~r/nosnieuwsbinnenland/~3/Sk1AlOqqJSg/2329029</item_link>
    <item_description>Prostitutie gaat ondanks corona gewoon door
Sekswerkers in het hele land werken gewoon door, ondanks het verbod vanwege het coronavirus. Prostituees vrezen in geldnood te komen en proberen het op een andere manier. Ze werken nu veelal vanuit huis.
Net als andere zelfstandigen kunnen sekswerkers aanspraak maken op sociale regelingen en noodfondsen van de overheid. Maar: niet alle mensen in de prostitutie zijn zzp'er of hebben een DigiD. Zij vallen buiten de boot. We spreken hulpverleners en sekswerkers die t&#xF3;ch doorwerken.
Kamer debatteert over aanpak corona
De Tweede Kamer wordt vandaag bijgepraat over de bestrijding van de corona-epidemie. Onder meer het RIVM, de Nederlandse Vereniging voor Intensive Care en de Inspectie Gezondheidszorg en Jeugd geven een update. Daarna wordt in de Kamer gedebatteerd.
De NOS zendt de briefing en het debat live uit. Volg ook het liveblog met de belangrijkste ontwikkelingen:</item_description>
    <item_pub_date>1585731087</item_pub_date>
    <item_guid>https://nos.nl/l/2329029</item_guid>
  </item>
  <item>
    <item_title>Populaire serie De Luizenmoeder krijgt een eigen film</item_title>
    <item_link>http://feeds.nos.nl/~r/nosnieuwsbinnenland/~3/g5M9PptnOuU/2329027</item_link>
    <item_description>De populaire televisieserie De Luizenmoeder komt terug. Niet op televisie, maar in de bioscoop. Actrice Ilse Warringa, die juf Ank speelt, gaat een film maken van de serie. De opnames van de film vinden in het najaar plaats.
Juf Ank
Het is de eerste keer dat Ilse Warringa een film gaat regisseren. We kennen haar vooral van het bekende lied Hallo Allemaal. In februari vertelde ze dat ze hoopte op een derde seizoen van de serie.
De Luizenmoeder gaat over een groep docenten en ouders op een basisschool. Wekelijks keken miljoenen mensen. Veel mensen vonden de gebeurtenissen in de serie erg herkenbaar. 
De serie was bedoeld voor volwassenen, maar ook veel kinderen vonden het leuk om naar te kijken.</item_description>
    <item_pub_date>1585729606</item_pub_date>
    <item_guid>https://www.jeugdjournaal.nl/l/2329027</item_guid>
  </item>
  <item>
    <item_title>Roken opnieuw duurder, rookverbod horeca nog onzichtbaar door sluiting</item_title>
    <item_link>http://feeds.nos.nl/~r/nosnieuwsbinnenland/~3/5q3X4aFRqbk/2329025</item_link>
    <item_description>Rokers moeten opnieuw meer geld opzijleggen voor hun sigaretten of shag. Per vandaag gaat de accijns omhoog met een euro per pakje. Die was op 1 januari al 14 cent gestegen, op 1 januari 2021 komt er nog eens 12 cent bij. In het Nationaal Preventieakkoord is afgesproken dat de prijs van een pakje sigaretten in 2023 oploopt tot 10 euro.
Verder wordt het roken in openbare ruimten nog meer teruggedrongen: op Schiphol kan je vanaf vandaag nergens meer een peuk opsteken. Datzelfde geldt voor de horeca, al hoeft met het oog op de coronacrisis niet te worden gecontroleerd of dat wordt nageleefd: alle caf&#xE9;s en restaurants zijn immers gesloten.
Ook op stations krijgt de roker het steeds moeilijker: vanaf nu wordt in de winkels die door NS worden beheerd - de Kiosk en de Stationshuiskamer - geen tabak meer verkocht.
NS sluit geen contracten meer met huurders die nog rookwaren willen verkopen; voor bestaande huurders van winkels op stations, zoals Albert Heijn, AKO en Bruna wordt geleidelijk een verkoopverbod ingevoerd. Vanaf oktober mag op de Nederlandse stations nergens meer worden gerookt, is de bedoeling. Dan verdwijnen dus ook de rookplekken die er nog zijn op sommige perrons.
Donkergroen-bruine verpakking
Later dit jaar, op 1 juli moeten alle sigarettenpakjes dezelfde donkergroen-bruine kleur krijgen en staan er geen merknamen meer op. Sigaren en e-sigaretten krijgen zo'n standaardverpakking in 2022.
Vanaf het nieuwe schooljaar, dus vanaf augustus, is het niet meer toegestaan om te roken op schoolpleinen. Ook kinderopvanglocaties en kinderboerderijen moeten dit jaar rookvrij zijn. In de loop van 2021 verdwijnen de rookruimtes in overheidsgebouwen en in de zorg, het onderwijs, de cultuur en sport. In het jaar daarna moet dat in het bedrijfsleven gebeuren.</item_description>
    <item_pub_date>1585729089</item_pub_date>
    <item_guid>https://nos.nl/l/2329025</item_guid>
  </item>
  <item>
    <item_title>Aftellen naar de bevrijding met NOS-bevrijdingssite</item_title>
    <item_link>http://feeds.nos.nl/~r/nosnieuwsbinnenland/~3/jepUnq7FTLQ/2329024</item_link>
    <item_description>Op de NOS-bevrijdingssite is de laatste oorlogsmaand ingegaan. 75 jaar bevrijding brengt al sinds Dolle Dinsdag, 5 september, elke dag het nieuws van toen met de middelen van nu.
Hoewel vanwege het coronavirus veel herdenkingen zijn afgelast, veteranen niet over kunnen komen en televisieprogramma's zijn geschrapt, gaat het verhaal van onze bevrijding gewoon door op de site. Dagelijks zijn er twee nieuwe berichten te vinden, aangevuld met video's, kaarten en fotomateriaal.
De afgelopen maanden kwamen er bijvoorbeeld een scheepsramp op het IJsselmeer, Nederlandse getuigen van de bevrijding van Auschwitz en naar Duitsland gevluchte NSB-gezinnen voorbij. Ook was er veel aandacht voor de hongerwinter, met verhalen over tulpenbollen in gaarkeukens, kinderzendingen naar het platteland, en de Amsterdamse Zuiderkerk die een mortuarium werd.
Geallieerde opmars
De komende weken volgen uiteraard veel verhalen over de militaire opmars door ons land: de verovering van het verlaten Arnhem, de verwoesting van de Groningse binnenstad en Franse luchtlandingen in Drenthe.
Daarnaast blijft er echter ook veel oog voor het dagelijks leven in oorlogstijd: de introductie van penicilline, circus in de oorlog, voedseldroppings en het gespannen wachten op de bevrijders. Uiteindelijk volgt de ontlading van de Duitse capitulatie.
Ook na de vreugdevolle meidagen blijft de site in de lucht: in de zomer worden het begin van de wederopbouw, de terugkeer van Joden en dwangarbeiders en de strijd in Indonesi&#xEB; behandeld. Pas als de Japanse capitulatie is geweest, is het project voltooid.
De verhalen zijn ook te volgen in de nieuwsbrief die elke zaterdag wordt verstuurd, met alle verhalen van de afgelopen week. Daarin wordt ook aanvullende informatie over de artikelen geboden en nieuws omtrent de Tweede Wereldoorlog. Opgeven daarvoor kan hieronder.</item_description>
    <item_pub_date>1585728961</item_pub_date>
    <item_guid>https://nos.nl/l/2329024</item_guid>
  </item>
  <item>
    <item_title>Fred Westerbeke krijgt onderscheiding op initiatief van MH17-nabestaanden </item_title>
    <item_link>http://feeds.nos.nl/~r/nosnieuwsbinnenland/~3/lV7M8Gep-S0/2329023</item_link>
    <item_description>Op initiatief van de nabestaanden van de slachtoffers van vlucht MH17 is Fred Westerbeke benoemd tot Commandeur in de Orde van Oranje-Nassau. De hoge onderscheiding kreeg hij in het bijzonder voor zijn werk in de zaak over het neerhalen van MH17 en zijn werk als hoofdofficier van justitie bij het Landelijk Parket van het Openbaar Ministerie.
"Je hebt voor de nabestaanden gedaan wat je kon, dat hebben ze herkend en daar willen ze je voor eren", zei minister Grapperhaus bij het toekennen van de onderscheiding. "Een hogere eer lijkt mij nauwelijks denkbaar. In je zoektocht naar de waarheid over de ramp met vlucht MH17 heb je je door niets of niemand laten intimideren of tegenhouden."
"Hier hadden honderden mensen moeten en kunnen zitten", vertelde Grapperhaus. "We hadden ze graag uitgenodigd en ze waren zeker gekomen. Maar de huidige coronacrisis staat het niet toe. Als het niet kan zoals het moet, dan moet het zoals het kan."
Volgens Piet Ploeg van de Stichting Vliegramp MH17 is de onderscheiding dubbel en dwars verdiend. "Fred was er voor de nabestaanden als zij hem nodig hadden. Niet alleen in Nederland, maar internationaal. Hij stelde zich kwetsbaar op, maar vertelde de boodschap. Hij was gedreven en begaan, dat voelde je."
Afscheid als hoofdofficier
Westerbeke was sinds 2014 hoofdofficier van justitie van het Landelijk Parket en in die rol onder meer verantwoordelijk voor het strafrechtelijk onderzoek naar het neerhalen van vlucht MH17.
Gisteren had Westerbeke zijn afscheid als hoofdofficier en kreeg hij de onderscheiding van Grapperhaus. Vandaag start hij als de nieuwe politiechef van de eenheid Rotterdam.</item_description>
    <item_pub_date>1585727985</item_pub_date>
    <item_guid>https://nos.nl/l/2329023</item_guid>
  </item>
  <item>
    <item_title>Kinderen en leraren missen school &#xE9;n elkaar</item_title>
    <item_link>http://feeds.nos.nl/~r/nosnieuwsbinnenland/~3/e05yq80rGrs/2329021</item_link>
    <item_description>Nu de scholen al weken dicht zijn, missen veel kinderen hun klasgenoten en hun juf of meester. Maar voor veel juffen en meesters is deze tijd ook niet makkelijk.
Veel juffen en meesters hebben daarom op school lieve teksten op het raam geplakt. Je ziet het in de video hierboven.</item_description>
    <item_pub_date>1585727616</item_pub_date>
    <item_guid>https://www.jeugdjournaal.nl/l/2329021</item_guid>
  </item>
  <item>
    <item_title>Ook alle sportcompetities gaan niet meer door</item_title>
    <item_link>http://feeds.nos.nl/~r/nosnieuwsbinnenland/~3/7gJcFQB1X4U/2329016</item_link>
    <item_description>Alle sportcompetities liggen stil en kunnen niet meer afgemaakt worden. Dat betekent dat er geen wedstrijden worden gespeeld en dat er geen kampioenen zijn dit seizoen. Dat komt allemaal door het corona-virus.
De sportbonden hebben dat besloten, omdat het door de verlenging van de regels niet lukt om alle gemiste wedstrijden voor de zomerstop nog te spelen. 
Profvoetbal
Ook bij de profvoetballers worden nu geen wedstrijden gespeeld. De KNVB kijkt vandaag of ze voor de eredivisie nog wel een oplossing kunnen vinden om de competitie af te maken. Bijvoorbeeld om de wedstrijden te spelen zonder publiek.
Hockey
Voor de hockeyers is er misschien nog goed nieuws. De hockeybond onderzoekt of er nog een manier is om de laatste wedstrijden te spelen als de corona-maatregelen niet meer nodig zijn.</item_description>
    <item_pub_date>1585722004</item_pub_date>
    <item_guid>https://www.jeugdjournaal.nl/l/2329016</item_guid>
  </item>
  <item>
    <item_title>Begrip voor verlengen sluiting scholen, zorgen over kwetsbare leerlingen blijven</item_title>
    <item_link>http://feeds.nos.nl/~r/nosnieuwsbinnenland/~3/eclHTIXwyVA/2329013</item_link>
    <item_description>De basisscholen en middelbare scholen in Nederland hebben begrip voor de beslissing van het kabinet om de scholen dicht te houden tot na de meivakantie. "Het liefst hebben we kinderen morgen in de klas, maar we begrijpen heel goed dat dit besluit is genomen", zegt Rinda den Besten van de PO-raad voor basisscholen in het NOS Radio 1 Journaal.
Ook Paul Rosenm&#xF6;ller van de VO-raad (voor middelbare scholen) noemt het besluit onvermijdelijk. "Het zijn zware tijden, voor de leerlingen, maar ook voor ouders en leraren die ineens onderwijs op afstand moesten regelen." De voorzitter maakt een groot compliment aan de docenten die het online-lesprogramma "in no time uit de grond hebben gestampt".
Hij wil er wel bij stilstaan dat deze situatie naarmate de tijd vordert, steeds moeilijker wordt om vol te houden. Niet alleen voor docenten en leerlingen, maar ook voor de ouders die het moeten zien te combineren met thuiswerken. 
Dat de geplande meivakantie, die ook al in de schoolgidsen stond, doorgaat, is goed, zegt Den Besten. "Deze situatie is verre van een vakantie. Ook leerkrachten hebben even recht op een adempauze."
Schepje bovenop doen
Beide voorzitters maken zich zorgen over kinderen die thuis problemen hebben, waar armoede is, of waar kinderen worden mishandeld. Gisteren trok ook de kinderombudsvrouw hierover al aan de bel.
"School is dan een fijne ontsnapping uit de thuissituatie. We maken ons zorgen over hun welzijn en veiligheid, en de achterstand die ze gaan oplopen", zegt Rinda den Besten. Volgens haar wordt met man en macht gekeken hoe het bij die leerlingen is. Dat gebeurt door samenwerking tussen gemeenten, zorgverleners die bijvoorbeeld toch even thuis gaan kijken hoe het is, of door een tolk in te zetten als de Nederlandse taal een probleem is. "We mogen ze niet uit het oog verliezen, voor hen is het heel zwaar."
Ook Rosenm&#xF6;ller vindt dat er nog meer moet gebeuren voor deze groep kwetsbare kinderen. "We moeten met elkaar, met jeugdzorg en de gemeentes, hier echt nog een schepje bovenop doen. Om de leerlingen te vinden, desnoods op school een plek te geven, en zorgen dat de veiligheid toeneemt."</item_description>
    <item_pub_date>1585720751</item_pub_date>
    <item_guid>https://nos.nl/l/2329013</item_guid>
  </item>
  <item>
    <item_title>De opvallendste 1-aprilgrappen van het Jeugdjournaal </item_title>
    <item_link>http://feeds.nos.nl/~r/nosnieuwsbinnenland/~3/aFoxljpOg6Y/2329012</item_link>
    <item_description>Ieder jaar worden we op 1 april extra goed in de gaten gehouden: wat is de 1-aprilgrap van het Jeugdjournaal? Dit jaar is die er niet en nee, dat is geen grap. Nu bijna al het nieuws over het corona-virus gaat, slaan we een jaar over.
De rest van de dag zullen we wel de opvallendste 1-aprilgrappen van anderen verzamelen en hier zie je een paar van onze bekendste grappen.
Rijbewijs voor kinderen
In 2015 trapten veel kinderen in onze grap over rijbewijzen. Dit zou je vanaf je 13de kunnen gaan halen:
Een jaar later werden veel kinderen boos omdat WhatsApp verboden zou worden voor kinderen:
In 2011 kregen kinderen tatoeages in het Jeugdjournaal:
In 2018 was de beer opeens terug in Nederland:
En vorig jaar beloofde astronaut Andr&#xE9; Kuipers dat er een kind de ruimte in zou gaan:
Maar het kan echt nog een stuk gekker. In 1993 vertelden we dat er een mummie tot leven gewekt zou worden. En hoe belachelijk dat nu misschien klinkt... 27 jaar geleden waren er behoorlijk wat mensen die dat geloofden!</item_description>
    <item_pub_date>1585719016</item_pub_date>
    <item_guid>https://www.jeugdjournaal.nl/l/2329012</item_guid>
  </item>
  <item>
    <item_title>Deze man helpt honderden Amsterdamse kinderen met huiswerk (en veel meer)</item_title>
    <item_link>http://feeds.nos.nl/~r/nosnieuwsbinnenland/~3/9vyMY_MCLBo/2329010</item_link>
    <item_description>Zonder coronacrisis zouden tientallen kinderen gisteren na schooltijd naar de studiezaal van Abdelhamid Idrissi in Amsterdam-Noord zijn gekomen, om in een rustige en veilige omgeving opdrachten te maken. Dat gaat nu niet - en daar blijft het niet bij, zegt Idrissi. "We zien dat tal van gezinnen op dit moment in diepe problemen zitten. Het inkomen is door de crisis weggevallen en voor de kinderen is er geen laptop of internetverbinding beschikbaar om vanuit huis te studeren." 
Abdelhamid startte in 2011 het project Studiezalen. Vanuit 24 locaties in kwetsbare Amsterdamse wijken helpt hij samen met zijn team ruim 700 kinderen. Hij zorgt voor huiswerkbegeleiding, een veilige omgeving en een verbreding van hun leefwereld. "Bedenk dat sommige kinderen alleen hun eigen wijk kennen. Ze zijn nog nooit in het centrum van hun eigen stad geweest."
Toen Idrissi te horen kreeg dat de studiezalen vanwege de coronacrisis dicht moesten, was zijn eerste gedachte om gewoon online door te gaan. "Maar ik kwam er snel achter dat we veel meer nodig hadden om iedereen te helpen. Veel gezinnen hebben geen laptop of toegang tot het internet. We zijn toen een belrondje langs alle 700 kinderen gaan maken om te horen welke problemen er speelden."
De dagen daarna werd het Idrissi en zijn team duidelijk dat die problemen veel groter waren dan gedacht. "Kinderen waren bang. Ze snapten niet wat er aan de hand was, hun ouders waren ineens werkloos, er was plotseling geen geld voor eten. Sommigen hadden niet eens een mailadres." De gesprekken hakten erin. "We hebben gewoon staan janken van alle verhalen die we hoorden."
Idrissi besloot de problemen aan te pakken en zich niet alleen te richten op online begeleiding. Hij schakelde zijn netwerk in om de eerste problemen op te lossen. Daarbij hielp het dat hij het jaar ervoor Amsterdammer van het Jaar was geworden. "Mensen kenden mij al. Het ene bedrijf bood spontaan voedselpakketten aan, de ander stelde personeel beschikbaar voor online huiswerkbegeleiding en vanuit de gemeente ontvingen we laptops om te verdelen."
Hij ziet nog steeds problemen die opgelost moeten worden, maar wil ook positief blijven. "Deze crisis heeft ook goede kanten. Als alles lukt, hebben veel Amsterdamse gezinnen straks toegang tot het internet. De ervaringen die we nu opdoen met online lessen, kunnen we ook na de crisis inzetten."
Wat zij zich van deze periode het meest gaat herinneren, is de saamhorigheid. "Buurtbewoners kwamen ons tassen met eten brengen om uit te delen. Iedereen helpt mee. In Amerika hamsteren ze massaal wapens, hier bieden we elkaar hulp aan."</item_description>
    <item_pub_date>1585718349</item_pub_date>
    <item_guid>https://nos.nl/l/2329010</item_guid>
  </item>
  <item>
    <item_title>Wekdienst 1/4: weer coronahoesters voor rechter en Kamer bijgepraat door RIVM</item_title>
    <item_link>http://feeds.nos.nl/~r/nosnieuwsbinnenland/~3/NWr9bG1o57M/2329008</item_link>
    <item_description>Goedemorgen! De Tweede Kamer krijgt vandaag een update van onder meer het RIVM over de bestrijding van het coronavirus. En op verschillende plekken in Nederland staan opnieuw een aantal 'coronahoesters' voor de rechter.
Vanuit het noorden trekken wolkenvelden het land in en vooral in het noorden kan een buitje vallen. Het wordt 8 tot 11 graden en er staat een zwakke tot matige noordwestenwind. Donderdag en vrijdag verandert er weinig. In het weekeinde blijft het droog en wordt het zachter.
Moet je vandaag toch de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Wat kun je vandaag verwachten?
 De Tweede Kamer wordt bijgepraat over de bestrijding van de corona-epidemie. Onder meer het RIVM, de Nederlandse Vereniging voor Intensive Care en de Inspectie Gezondheidszorg en Jeugd geven een update. Daarna wordt er in de Kamer gedebatteerd. De NOS zendt de briefing en het debat live uit op NPO 1, NOS.nl, de NOS-app en de socialemediakanalen. Bij de rechtbanken in Arnhem, Utrecht en Assen staan zes mensen terecht die zouden hebben gespuugd of gehoest, en die daarbij gezegd hebben dat ze besmet waren met het coronavirus. De zittingen zijn op basis van het snelrecht. En het is 'megxit': prins Harry en zijn vrouw Meghan doen vandaag officieel een stap terug binnen het Britse koningshuis. Vanaf nu maken ze geen gebruik meer van hun koninklijke titels. Daarom doen ze ook afstand van de merknaam Sussex Royal en het bijbehorende Instagramaccount. 
Wat heb je gemist?
De Italiaanse premier Conte heeft de oplopende spanning met Nederland geprobeerd te sussen. Volgens hem is er geen sprake van woede vanuit zijn land richting Nederland. "De vriendschap met het Nederlandse volk blijft intact", zegt Conte in een interview in De Telegraaf.
Gisteren ageerden twaalf prominente Italiaanse politici in een open brief in de Duitse krant Frankfurter Allgemeine Zeitung tegen de Nederlandse opstelling in Europa, dat met een aantal andere landen huiverig is om onder meer een Europees noodfonds met daarin 400 miljard euro aan te spreken in de bestrijding van de coronacrisis. Itali&#xEB; wordt zwaar getroffen door het coronavirus en volgens de politici toont de Nederlandse houding "in elk opzicht een gebrek aan solidariteit en ethiek".
Ander nieuws uit de nacht:
 Kapitein Amerikaans oorlogsschip wil duizenden opvarenden evacueren: het is de enige mogelijkheid om de corona-uitbraak aan boord van vliegdekschip USS Theodore Roosevelt onder controle te krijgen, schrijft de kapitein in een brief aan de marineleiding. Aanhoudingen na machete-aanval in Rotterdam: de politie heeft gisteravond vier personen aangehouden op verdenking van het toetakelen van een man met een machete. Prostitutie gaat ondanks corona gewoon door: sekswerkers in het gehele land werken door, maar nu vanuit huis, melden hulpverleners aan Nieuwsuur. 
En dan nog dit:
Een journalist van de Amerikaanse zender CNN is besmet geraakt met het coronavirus. Maar Chris Cuomo blijft zijn programma gewoon maken, vanuit zijn kelder waarin hij in quarantaine zit:
Fijne dag!</item_description>
    <item_pub_date>1585716603</item_pub_date>
    <item_guid>https://nos.nl/l/2329008</item_guid>
  </item>
  <item>
    <item_title>Prostitutie gaat ondanks corona gewoon door</item_title>
    <item_link>http://feeds.nos.nl/~r/nosnieuwsbinnenland/~3/goNldcuWEY0/2329005</item_link>
    <item_description>Sekswerkers in het gehele land werken door, maar nu vanuit huis. Dat melden hulpverleners aan Nieuwsuur. Dat blijkt ook uit advertenties die worden aangeboden op erotische websites als Speurders, Seksjobs en Kinky.
Toenmalig minister Bruno Bruins kondigde ruim twee weken geleden aan dat niet alleen restaurants, sauna's en sportclubs, maar ook seksclubs gesloten moesten worden in een poging de verspreiding van het coronavirus tegen te gaan. En de aanvullende maatregelen van 24 maart verbieden het uitoefenen van alle vormen van contactberoepen, waaronder escortservices.
Soort sociaal werk
Maar Monica (niet haar echte naam) werkt gewoon door als prostituee. "Ik werkte in verschillende clubs, waaronder Den Haag en Amsterdam. Er was maar &#xE9;&#xE9;n andere optie: ik heb besloten thuis te gaan werken. Ook omdat er vraag naar was vanuit mijn klanten."
Ze beperkt het aantal klanten per dag wel iets. "Je moet ook niet denken dat ik de hele dag lig te wippen. Wij doen ook een soort sociaal werk. Een groot gedeelte van mijn collega's uit de clubs doen hetzelfde: ze werken vanuit huis of huren een kamer bij een vriendin."
Naarmate het verbod langer duurt, verwacht Monica dat meer sekswerkers thuis zullen werken. "Ze moeten wel, want je kunt toch geen honger gaan lijden? Het is als de kapper, daar kan ik nu niet heen, dus komt de kapper bij mij thuis. Het leven gaat door, maar dan onder de radar."
Geldnood
Op de Wallen is het inmiddels stiller dan ooit. Monique Haaijen werkt er al veertig jaar als exploitant. Zij kijkt er niet van op dat sekswerkers die eerst achter de ramen of in clubs werkten, nu thuiswerken. "Ze hebben vaak verplichtingen hier, maar vaak ook nog in een ander land. Ik kan het dus begrijpen, maar het is wel heel gevaarlijk."
Sekswerkers komen in geldnood en proberen het op een andere manier. "De huur moet betaald worden en het brood moet op de plank", zegt escort Lyle Muns van non-profit-bordeel My Red Light. "Hoe langer de intelligente lockdown duurt, hoe meer collega's weer aan het werk gaan om niet onnodig klanten te verliezen."
Sekswerkers kunnen aanspraak maken op sociale regelingen en noodfondsen van de overheid, maar die gelden niet voor iedereen. Want niet alle mensen in de prostitutie zijn zzp'er of hebben een DigiD en vallen dus buiten de boot. Minke Fisscher, van hulpverleningsorganisatie Belle, voor sekswerkers en slachtoffers van mensenhandel, zegt dat duizenden personen in financi&#xEB;le problemen komen.
150 advertenties
Dat merkt ook Heleen Driessen, vertrouwenspersoon bij Prostitutie&amp;amp;Gezondheid292 in Amsterdam. Zij staat in nauw contact met sekswerkers en hun exploitanten. "Ik heb de afgelopen week al meer dan 500 telefoontjes gehad. Ik vind dat iedereen zich aan de RIVM-norm van 1,5 meter afstand moet houden, maar dat sluit sekswerk uit."
Harde cijfers over het aantal thuiswerkers zijn er niet, maar internetsites geven wel een indicatie. Op verschillende sites verschijnen dagelijks 150 advertenties door heel Nederland voor priv&#xE9;-ontvangst of escort.
Het Ministerie van Justitie en Veiligheid benadrukt dat de richtlijnen duidelijk zijn. "Iedereen moet afstand houden en zoveel mogelijk binnenblijven. Daarnaast is er een verbod op contactberoepen, waaronder escortservices."</item_description>
    <item_pub_date>1585713602</item_pub_date>
    <item_guid>https://nos.nl/l/2329005</item_guid>
  </item>
  <item>
    <item_title>Vier aanhoudingen na machete-aanval in Rotterdam</item_title>
    <item_link>http://feeds.nos.nl/~r/nosnieuwsbinnenland/~3/Z4MV_DnFMwE/2328999</item_link>
    <item_description>De politie heeft gisteravond vier personen aangehouden op verdenking van het toetakelen van een man met een machete.
Het incident vond rond 21.00 uur plaats in een woning in Rotterdam-Zuid. De man raakte gewond bij de machete-aanval, maar werd buiten levensgevaar naar het ziekenhuis gebracht.
Direct na de aanval vluchtte het viertal weg in een auto richting Den Haag. De politie hield ze een half uur later aan langs de A13. Daarbij weigerden ze naar de agenten te luisteren, waarna een waarschuwingsschot werd gelost. </item_description>
    <item_pub_date>1585695337</item_pub_date>
    <item_guid>https://nos.nl/l/2328999</item_guid>
  </item>
  <item>
    <item_title>'Heel blij' dat minister&#xA0;testcapaciteit fors uitbreidt en meer gaat testen</item_title>
    <item_link>http://feeds.nos.nl/~r/nosnieuwsbinnenland/~3/TYjivdDo3xk/2328996</item_link>
    <item_description>Het aantal coronavirustesten wordt de komende weken flink opgeschroefd om zo onder andere meer zorgpersoneel te screenen op het virus. Dat maakte minister De Jonge bekend in de persconferentie waarin de verlenging van de coronamaatregelen tot en met 28 april werden aangekondigd.
Momenteel worden dagelijks zo'n 4000 van deze testen uitgevoerd volgens het ministerie van Volksgezondheid Welzijn en Sport. Die capaciteit moet halverwege april verhoogd zijn tot zo'n 17.500. Door inzet van extra labs kan dit aantal naar verwachting daarna nog oplopen tot 29.000.
Afgaande op cijfers van het RIVM is het genoemde aantal van 4000 tests per dag overigens te hoog. Uit de zogeheten virologische dagstaten van het RIVM blijkt dat het aantal dagelijkse tests sinds 22 maart varieert van 1821 tot 3980. Het totaal aantal coronatests is 61.835. Wel wordt er naar alle waarschijnlijkheid meer getest dan bij het RIVM gemeld wordt. 
Volgens De Jonge is er in de zorg "een enorme gedrevenheid om met elkaar de capaciteit te realiseren die nodig is": 
Als gevolg van de opschaling wordt vanaf 6 april het Nederlandse testbeleid verruimd. Ook in verpleeghuizen, gehandicapten-, thuis-, jeugdzorg en GGZ kan personeel dat met kwetsbare pati&#xEB;nten werkt voortaan getest worden. Nu gebeurt dat vanwege schaarste alleen bij zorgmedewerkers in het ziekenhuis of pati&#xEB;nten die ernstig ziek zijn en opgenomen moeten worden in een ziekenhuis.
Boodschap aangekomen
Alex Friedrich, hoofd van de afdeling medische microbiologie en infectiepreventie van het UMCG, is erg blij met het nieuws. "Ik denk dat de boodschap eindelijk is aangekomen dat zorginstellingen stroomversnellingen van de epidemie kunnen zijn. In andere landen zagen we dat ge&#xEF;nfecteerde zorgmedewerkers zo'n 20 tot 30 collega's en pati&#xEB;nten konden besmetten, omdat verspreiding in zorginstellingen veel sneller gaat."
Een ander voordeel van meer testen is dat zorgmedewerkers die niet in ziekenhuizen werken, voortaan bij klachten ook zeker weten of ze de ziekte wel of niet hebben. Daardoor kan het gezonde personeel gelijk weer aan het werk, benadrukt Friedrich.
In het UMCG gold al langer een ruimer testbeleid. "We hebben in het noorden laten zien dat er wel voldoende testcapaciteit kan worden vrijgemaakt. Nu zie je dat als er voldoende prioriteit is, dat het ook landelijk mogelijk is om het aantal testen van 4000 naar 29.000 te vergroten."
Het is volgens Friedrich belangrijk om nog meer te investeren in innovatieve testsystemen om het coronavirus te bestrijden. "Want alleen 29.000 dagelijkse testen met de bestaande technologie is niet voldoende. We moeten nu alles uit de kast trekken voor de komende tijd."</item_description>
    <item_pub_date>1585689687</item_pub_date>
    <item_guid>https://nos.nl/l/2328996</item_guid>
  </item>
  <item>
    <item_title>Op deze drukke corona-afdelingen heerst een beklemmende rust</item_title>
    <item_link>http://feeds.nos.nl/~r/nosnieuwsbinnenland/~3/HIa-mEOjRAA/2328995</item_link>
    <item_description>Een afdeling vol ernstig zieke coronapati&#xEB;nten: je verwacht misschien hectiek, maar in het Amphia Ziekenhuis in Breda heerst er juist rust. Beklemmende rust, dat wel. Het personeel werkt al wekenlang ongelooflijk hard om het grote aantal pati&#xEB;nten de beste zorg te geven. "We lopen een marathon", vertelt een van de verpleegkundigen, "maar we doen het met z'n allen".
Nieuwsuur mocht dit weekend bij hoge uitzondering meekijken op de corona-afdelingen van het ziekenhuis, dat midden in de Brabantse corona-brandhaard ligt. Op de IC liggen nu 27 pati&#xEB;nten, oude maar ook jonge mensen, in een kunstmatige coma. Het in slaap brengen is een heftig moment, vertelt een IC-verpleegkundige. Pati&#xEB;nten hebben doodsangst in hun ogen, omdat ze weten wat ze misschien te wachten staat:
Wij hebben met het Amphia Ziekenhuis afgesproken dat we niemand herkenbaar in beeld brengen. Pati&#xEB;nten die wel te zien zijn, gaven uitdrukkelijk toestemming om gefilmd te worden.
Aan bovenstaande reportage werkten: Saskia Dekkers, Pieter Nijdeken, Peter Paul Klaus, Sonja Pleumeekers en Bram Vernhout.</item_description>
    <item_pub_date>1585688771</item_pub_date>
    <item_guid>https://nos.nl/l/2328995</item_guid>
  </item>
  <item>
    <item_title>Noodkreet over krimpende medicijnvoorraden van Europese ziekenhuizen</item_title>
    <item_link>http://feeds.nos.nl/~r/nosnieuwsbinnenland/~3/oDj1_-nav3k/2328988</item_link>
    <item_description>Negen grote Europese universitaire ziekenhuizen waaronder het Erasmus MC in Rotterdam laten in een brief aan hun regering een noodkreet horen over het gebrek aan medicijnen. Het gaat om slaapmiddelen die onmisbaar zijn om coronapati&#xEB;nten die beademd worden in slaap te houden.
"De ziekenhuizen krijgen op korte termijn te maken met tekorten aan middelen die onmisbaar zijn voor de behandeling van pati&#xEB;nten met een covid-19-infectie die op de intensivecare-afdelingen beademd worden. Door het ontbreken van Europese samenwerking om een permanente levering van geneesmiddelen te waarborgen, bestaat het risico dat zij tussen nu en een of twee weken niet meer de noodzakelijke intensieve zorg kunnen bieden."
De brief is ondertekend door academische medische centra in Rotterdam, Parijs, Londen, Berlijn, Barcelona, Milaan, Wenen, Stockholm en Leuven. Het gaat bijvoorbeeld om de topziekenhuizen King's College in Londen, Karolinska in Stockholm en de Charit&#xE9; in Berlijn.
Voorraad bijna uitgeput
"Bij het huidige gebruik zijn de voorraden van de ziekenhuizen met de meeste beademingspati&#xEB;nten over een paar dagen uitgeput en die van de ziekenhuizen met een grotere voorraad over twee weken." De dreigende tekorten leiden nu al tot risicovolle praktijken, volgens de opstellers van de brief.
"Sommige ziekenhuizen kopen al andere middelen of doseringen in dan waarmee ze gewend zijn te werken. Het is uitermate verontrustend om te zien dat verpleegkundigen en artsen in opleiding die veel te hard moeten werken en vaak minder ervaring hebben nu middelen en doseringen gebruiken waarmee ze niet vertrouwd zijn."
Nederlandse ziekenhuizen
De Nederlandse ziekenhuisapothekers doen hun best om de schaarse slaapmiddelen in te kopen. Het gaat met name om propofol. Een alternatief daarvoor, een combinatie van midazolam en sufentanil, kunnen apothekers met een bereidingsruimte zelf maken, mits voldoende grondstoffen voorhanden zijn.
Ook dat wordt een probleem, omdat landen in de hele wereld die grondstoffen willen kopen, net als de kant-en-klare medicijnen. Bovendien worden pati&#xEB;nten met een covid-19-infectie vaak langdurig beademd en hebben ze doorgaans hogere doseringen nodig dan gebruikelijk. Daardoor raken ziekenhuizen extra snel door hun voorraden heen. 
Gisteren meldde de NOS dat door de Inspectie Gezondheidszorg en Jeugd en het College ter Beoordeling van Geneesmiddelen wordt onderzocht of vrijwel identieke slaapmiddelen die in de diergeneeskunde gebruikt worden, ook aan mensen gegeven kunnen worden. Het gaat onder meer om dierlijke variant van propofol.</item_description>
    <item_pub_date>1585683665</item_pub_date>
    <item_guid>https://nos.nl/l/2328988</item_guid>
  </item>
  <item>
    <item_title>Ook kapsalons gaan online: uitlegvideo's en haarverf aan huis</item_title>
    <item_link>http://feeds.nos.nl/~r/nosnieuwsbinnenland/~3/mioz2k0EqPk/2328982</item_link>
    <item_description>Omdat kapsalons gesloten zijn, moeten mensen grotendeels zelf hun haargroei in toom houden. En dus stijgt de verkoop van kappersscharen en tondeuses en melden meer mensen zich aan voor online cursussen.
"Onze cursus haarknippen wordt inderdaad vaker verkocht", zegt Mark van Hegelsom van Laudius Thuisstudies. "Mensen zoeken waarschijnlijk een alternatief voor iets wat altijd heel normaal was om buiten de deur te halen."
En dat thuiskappen is soms best even wennen:
Dat de vraag om advies en hulp groot is, merkt Chantal Sporkslede van Nuby's Hairstyling uit Almere. "Ik ben gespecialiseerd in kroeshaar en mensen zijn gehecht aan hun haarproducten. Klanten hebben veel vragen, ik word gebeld en krijg berichten. Ook om bijvoorbeeld bepaalde shampoo's af te halen. Dus daar verdien ik nog wel wat aan."
Voor kapsalons betekent de sluiting onzekerheid en een grote terugloop in inkomsten. Met initiatieven om toch nog wat te verdienen en met hun vak bezig te blijven, houden ze de hoop erin.
Zo bieden diverse salons tegoedbonnen met korting aan of bezorgen ze haarverfkits-aan-huis. "Op die manier kunnen mensen uitgroei tegengaan of zelf volledig hun haar kleuren", vertelt Ginny Jonkers. Ze runt in haar &#xE9;&#xE9;ntje kapsalon Schier en Schaar in Tilburg. "Wie zo'n pakket bestelt, krijgt een instructievideo erbij. Het loopt best aardig, ik heb nu zo'n 15 pakketten verkocht."
Jonkers zit wekelijks in een videogesprek met een tiental andere kappers. Daarin bespreken ze creatieve oplossingen en steunen ze elkaar. "Het is een zware tijd, dus is het fijn met vakgenoten positief te bedenken hoe we t&#xF3;ch bezig blijven."
Vandaag bespraken ze bijvoorbeeld hoe je een kapsalon zo goed mogelijk presenteert op social media. "Dat is toch een belangrijk bindmiddel om in contact te blijven met vaste klanten."
Bij kapsalon Hairtrend uit Hillegom proberen ze ook via social media in beeld te blijven en verzonnen ze de 'was-challenge'. Daarin nomineert een kapsalon twee andere kapsalons om m&#xE9;t anderhalve meter afstand iemands haren te wassen en dat te filmen.
Wie niet ingaat op de uitdaging wordt opgeroepen geld te doneren aan de voedselbank. "Zo proberen we de humor er een beetje in te houden en iets goeds te doen", zegt Femke van der Linden van Hairtrend.
En dat ziet er dan zo uit:
Bij Hairstudio Jessica uit Vinkeveen bieden ze sinds kort ook voor 12,50 euro virtuele afspraken aan. "Via videobellen geven we klanten advies over haarkleuring en stellen we een setje voor hen samen waarmee ze dat kunnen doen", zegt Jessica Castelijn.
Kniphulp op afstand bieden ze nog niet, in tegenstelling tot een aantal andere kappers. Via een livestream of doe-het-zelf-video instrueren zij klanten hoe ze hun kind of partner kunnen knippen. Of zichzelf.
Niet alle kappers vinden dat laatste een even goed idee. Kapper Jordy Poelgeest uit Zwanenberg maakte zelfs een video waarin hij zichzelf knipte om dat aan te tonen. "Ik ben een professional en mij lukte het al amper."
"Ik zou het mensen thuis echt niet aanraden. Je kunt beter je haar laten groeien en je haardracht daar op aanpassen. En het dan de professionals laten doen zodra het weer kan."</item_description>
    <item_pub_date>1585680472</item_pub_date>
    <item_guid>https://nos.nl/l/2328982</item_guid>
  </item>
  <item>
    <item_title>Peilingwijzer: VVD wint fors in crisistijd</item_title>
    <item_link>http://feeds.nos.nl/~r/nosnieuwsbinnenland/~3/QOPxP4EvkkQ/2328981</item_link>
    <item_description>De VVD wint in de nieuwste Peilingwijzer stevig. De partij van premier Rutte staat nu op 32 tot 36 Tweede Kamerzetels, 6 meer dan twee maanden geleden.
Peilingbureaus meten een direct verband met het optreden van Rutte in de coronacrisis, dat ook door niet-VVD'ers wordt gewaardeerd. "Deze regering treedt rustig en beheerst op en Rutte is hier het boegbeeld van", citeert EenVandaag/Ipsos een VVD-kiezer.
Maar ook aanhangers van andere partijen zijn tevreden over Ruttes aanpak. "Hij heeft een bijzonder sterke koers gevaren, ik denk dat niemand anders dit had kunnen doen", zegt een GroenLinkser tegen I&amp;amp;O Research.
Andere coalitiepartijen profiteren niet
Volgens politicoloog Tom Louwerse, maker van de Peilingwijzer, is de steun voor het kabinetsbeleid in lijn met de internationale trend. Ook in andere landen gaan kiezers in dit soort moeilijke tijden achter de eigen regering staan. "Ten tijde van de MH17-ramp in 2014 zag je in Nederland dezelfde beweging, De vraag is wel hoe blijvend zo'n beweging is; dat was hij destijds niet."
Opvallend is dat de andere regeringspartijen niet profiteren van de waardering voor het overheidsbeleid na de corona-uitbraak. CDA (13 tot 15 zetels), D66 (9-13) en ChristenUnie (6-8) blijven op hetzelfde niveau als in de laatste Peilingwijzer.
De partij die het meeste verliest is Forum voor Democratie van Thierry Baudet; die komt 3 zetels lager uit op 10 tot 14. "Baudet schreeuwt om een lockdown, maar wat weet hij daar nou van?", tekent EenVandaag/Ipsos op uit de mond van een kritische FvD-kiezer.
De andere partijen stijgen niet, maar verliezen evenmin. Dat geldt ook voor de PVV, de partij van Geert Wilders die de afgelopen weken eveneens veel kritiek had op het beleid van het kabinet-Rutte. De PVV staat op 14 tot 18 zetels.
Op links handhaaft GroenLinks zich op 15 tot 17 zetels, de PvdA komt op 13 tot 15 en de SP op 7 tot 9. 50Plus houdt de eerdere winst vast op 8 tot 10 zetels, terwijl de Partij voor de Dieren eveneens stabiel blijft op 5 tot 7.
Ook bij de andere kleinere partijen is er geen beweging. De SGP scoort opnieuw 2 tot 4 zetels en Denk 0 tot 2.</item_description>
    <item_pub_date>1585680451</item_pub_date>
    <item_guid>https://nos.nl/l/2328981</item_guid>
  </item>
  <item>
    <item_title>Italianen aan Nederland: 'Ga aan de goede kant van de geschiedenis staan'</item_title>
    <item_link>http://feeds.nos.nl/~r/nosnieuwsbinnenland/~3/JDC558drPzs/2328980</item_link>
    <item_description>In Itali&#xEB; liggen de ziekenhuizen overvol en van de toch al lege Italiaanse schatkist komt de bodem snel in zicht. En dus komt uit Rome het verzoek om Europese financi&#xEB;le steun, een verzoek dat - zacht gezegd - weinig weerklank vindt in Den Haag. 
Dat was voor een aantal prominente Italianen reden voor een opmerkelijke open brief in de Duitse krant Frankfurter Allgemeine Zeitung, waarin Nederland een veeg uit de pan krijgt.
"De Nederlandse houding toont in elk opzicht een gebrek aan solidariteit en ethiek. Lieve Duitse vrienden, jullie horen tot de grootste Europese naties. Niet bij de volgers van bekrompen nationaal ego&#xEF;sme. Wij kunnen samen bewijzen dat Europa sterker is dan zij die Europa willen verzwakken", staat in de brief te lezen.
Het is een directe oproep aan Duitsland om zich van Nederland te distanti&#xEB;ren en ondertekend door twaalf Italiaanse burgemeesters, gouverneurs en Europarlementari&#xEB;rs. E&#xE9;n van hen is oud-minister en Europarlementari&#xEB;r Carlo Calenda. "Als de EU deze grote crisis niet aankan, welk nut heeft de EU dan nog?", zegt hij.
Snel maatregelen
Itali&#xEB; vraagt de EU volgens Calenda geen geld om z'n schulden te betalen, maar geld dat moet gaan naar een groot Europees plan dat alle Europese landen en burgers ten goede komt. "We willen dat de EU voldoende budget heeft om de crisis het hoofd te bieden."
De burgemeester van het Italiaanse Bologna, Virginio Merola, zegt dat de EU snel met gezamenlijke maatregelen moet komen. "Het gaat om maatregelen tegen een recessie. We moeten samen optrekken, voor bedrijven, voor mensen die de gevolgen van deze crisis voelen. We vragen Nederland heus niet om onze staatsschuld op zich te nemen."
Minister van Financi&#xEB;n Wopke Hoekstra erkent vandaag dat het kabinet niet empathisch genoeg is geweest in de richting van Zuid-Europa. "We hadden vorige week beter naar voren moeten brengen dat we willen helpen. Voor Rutte en mij geldt: wij hadden dat anders moeten zeggen."
Kredietlijn
Voor Mario Monti, premier van Itali&#xEB; tijdens de financi&#xEB;le crisis in 2012, is het een herhaling van zetten. "Maar iedereen moet begrijpen dat het deze keer gaat om een crisis die onze landen overkomt. Het heeft deze keer niets te maken met 'la dolce vita' van een land dat z'n balans niet op orde heeft."
Hij pleit voor een "kredietlijn" voor de gezondheidszorg. "Krediet dat de medische zorg in EU-landen ondersteunt en gebruikt kan worden om de economie opnieuw te starten. Als de gezondheidszorg in Itali&#xEB; op orde is, is dat ook goed voor burgers in de noordelijke landen."
De Italianen kijken voor een oplossing nu vooral naar de Duitsers. "Zij hebben de sleutel, zij kunnen met een politieke oplossing komen", zegt burgemeester Merola. "Duitsland is na WOII geholpen door landen als Frankrijk, Belgi&#xEB; en Itali&#xEB;, nu is het moment dat Duitsland een duidelijke positie inneemt", zegt Europarlementari&#xEB;r Calenda. "De Duitsers kunnen beslissen of ze een Europa van naties willen, met ieder voor zich. Of een sterk en verenigd Europa."
Zijn oproep aan het Nederlandse kabinet is om aan de "goede kant van de geschiedenis te gaan staan". "En niet aan de verkeerde kant: de kant van de crisis, van het afbreken. Ga aan de kant staan van het opbouwen. Dat zal een politieke nalatenschap zijn. Want in Europa zal niets ooit meer zijn zoals eerst."
Oud-premier Monti denkt dat de toekomst van de EU op het spel staat omdat de coronacrisis alles ingewikkeld maakt. "Een verschil van inzicht tussen het Noorden en het Zuiden zal alles er niet beter op maken. "</item_description>
    <item_pub_date>1585680427</item_pub_date>
    <item_guid>https://nos.nl/l/2328980</item_guid>
  </item>
</nos_rss_domestic>
